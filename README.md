OpenPKW
=======

# Kontakt

# Aktualny status





O projekcie
-----------
Państwo uważa, że bez niego obywatele nie są w stanie egzystować. Jest inaczej. Skoro instytucje państwowe nie są w stanie przeprowadzić przetargu na stworzenie działającego systemu do głosowania, to jest to moment na zadziałanie społeczności.
O co chodzi?
------------
Jesteśmy grupą społeczników, którzy postanowili powołać do życia projekt obywatelski, mający za zadanie stworzyć w pełni działający system do obsługi głosowania w ramach prawnych Rzeczpospolitej Polskiej. Projekt zakłada opracowanie, stworzenie i udostępnienie projektu na licencjach otwartych.

Projekt wspierany jest przez prawników, którzy dbają o zgodność systemu z obowiązującymi aktami prawnymi regulującymi system wyborczy w Polsce, wolontariuszy, hakerów i programistów, mających za zadanie postawienie systemu i zaimpementowanie go na dostępnych PKW systemach oraz przekazanie systemu do przetestowania organom bezpieczeństwa i wreszcie wszelkich ludzi, mających styczność z procedurami demokratycznymi, którzy projekt konsultują.

Projekt jest w pełni obywatelski, wspierają go specjaliści w każdej dziedzinie życia obywatelskiego. By go wesprzeć wystarczy dobra wola, odrobina czasu i chęci.
Jak pomóc?
----------
  * Wypełnij formularz na: https://openpkw.pl/dolacz/
  * Zapisz się na wybraną listę dyskusyjną tutaj: http://openpkw.pl/mailman/listinfo
  * Czytaj na regularnie: https://openpkw.pl/aktualnosci/

Aktualny status
---------------
  * Nastąpiła zmiana organizacji projektu. Jest ona skutkiem zarówno zrezygnowania z udziału w projekcie dotychczasowych liderów zespołów Public Relations, Analizy, Architektury i Technicznego, jak i specyfiki pracy rozproszonego zespołu wolontariuszy. Wyłonił się zespół zajmujący się analizą, a także organizowane są zespoły programistów. Prawdopodobnie w najbliższym czasie nastąpią dalsze zmiany kadrowe. TODO: Zaktualizować stronę https://openpkw.pl/kontakt/ .
  * Na chwilę obecną toczą się prace analityczne nad jednym z kilkunastu modułów OpenPKW, mianowicie Kalkulatorem Wyborczym. Jest to aplikacja służąca Obwodowym Komisjom Wyborczym do weryfikowania, drukowania i przesyłania formularzy zawierających wyniki wyborów.
  * W ramach prac analitycznych tworzony jest prototyp Kalkulatora Wyborczego OpenPKW w technologiach webowych. Prototyp ma posłużyć do zweryfikowania czy zespół analityczny dobrze rozumie wymagania, czy rozumiemy specyfikę pracy komisji wyborczych, czy nasze wyobrażenia o tym jak ma działać kalkulator są poprawne itd.
  * Pojawiają się zręby infrastruktury: tworzone i konfigurowane są serwery, które będą służyć do budowania, testowania i hostowania efektów pracy zespołu OpenPKW.
  * Ciekawym ale i trudnym zadaniem jest włączanie do projektu nowych ochotników, a także wypracowywanie wspólnej metodyki pracy. Zespół jest rozproszony, są to ochotnicy pracujący w swoim wolnym czasie (skąpym!), ustalenia są wypracowywane w trakcie dyskusji, a spektrum poglądów na niemal każdy temat jest bardzo szerokie.
  
Adresy!
-------
 * Strona informacyjna: http://openpkw.pl/
 * Listy dyskusyjne: http://openpkw.pl/mailman/listinfo
 * Grupa na FB https://www.facebook.com/groups/1507165176234887/
